# İnternet Araçları

İnternet üzerinden kullanılan, kullanıcıların güvenliğini kontrol etmek, test etmek ve korumak için çevrimiçi kullanılan bazı araçlar.

### <span style="display: inline-block; vertical-align: middle;"><img src="docs/images/have-i-been-pwned-logo.png" alt="Have I Been Pwned" style="width: 50px; height: auto;"> </span> <span style="display: inline-block; vertical-align: middle;"> have i been pwned?

[**Have I Been Pwned**](https://haveibeenpwned.com/), internet kullanıcılarının e-posta adreslerini ve diğer kişisel bilgilerini, daha önce gerçekleşmiş veri ihlallerine karşı kontrol etmelerini sağlayan ücretsiz çevrimiçi bir araçtır. Büyük veri ihlali olaylarını izler ve kullanıcıların, bilgileri sızdırılmışsa bunu öğrenmelerini sağlar. Kullanıcılar, e-posta adreslerini site üzerinde sorgulayarak herhangi bir veri ihlaline maruz kalıp kalmadığını öğrenebilir. Have I Been Pwned kişisel güvenliği artırmak ve potansiyel tehditlere karşı önlem almak için önemli bir araçtır.

!> Have I Been Pwned, her veri ihlalini bilemeyebilir!

### <span style="display: inline-block; vertical-align: middle;"><img src="docs/images/virustotal-logo.png" alt="VirusTotal" style="width: 50px; height: auto;"> </span> <span style="display: inline-block; vertical-align: middle;"> VirusTotal

[**VirusTotal**](https://www.virustotal.com/gui/), kullanıcıların dosya ve bağlantılarını çeşitli antivirüs motorlarıyla tarayarak potansiyel tehditleri tespit etmelerine yardımcı olan ücretsiz bir çevrimiçi araçtır. Bir dosya veya bağlantı, farklı güvenlik yazılımlarıyla analiz edilir ve her birinin verdiği sonuçlar bir arada sunulur. Bu, kullanıcıların şüpheli içerikleri güvenle kontrol etmelerine olanak tanır ve kötü amaçlı yazılımlar hakkında hızlı bir değerlendirme yapmalarını sağlar. VirusTotal, bağlantıları ve internetten indirdiğiniz dosyaların güvenliğini öğrenmenize yarayan önemli bir araçtır.

!> VirusTotal, her tehditi algılayamayabilir!

### <span style="display: inline-block; vertical-align: middle;"><img src="docs/images/kyc-not-me-logo.png" alt="KYCnot.me" style="width: 50px; height: auto;"> </span> <span style="display: inline-block; vertical-align: middle;"> KYCnot.me

[**KYCnot.me**](https://kycnot.me/), kullanıcıların kimlik doğrulaması (KYC) gerektirmeyen kripto para hizmetlerini keşfetmelerini sağlayan çevrimiçi bir rehberdir. Merkeziyetsiz borsalar, VPN sağlayıcıları ve eSIM hizmetleri gibi gizlilik odaklı hizmetleri listeleyerek kullanıcıların kimlik bilgilerini paylaşmadan güvenle işlem yapmalarına olanak tanır. Site, açık kaynaklıdır ve topluluk katkılarıyla sürekli güncellenir. Ayrıca hizmet sağlayıcılarının Hizmet Şartları (ToS) belgeleri yapay zeka ile analiz edilerek özetlenir.  

!> KYCnot.me, tüm hizmetlerin gizlilik politikalarını garanti etmez; her hizmeti kullanmadan önce kendi şartlarını incelemek önemlidir.

- [Açık kaynak depo(lar)](https://codeberg.org/pluja/kycnotme)

### <span style="display: inline-block; vertical-align: middle;"><img src="docs/images/tosdr.png" alt="ToS;DR" style="width: 50px; height: auto;"> </span> <span style="display: inline-block; vertical-align: middle;"> ToS;DR

[**Terms of Service; Didn’t Read (ToS;DR)**](https://tosdr.org/), popüler internet hizmetlerinin kullanım koşullarını ve gizlilik politikalarını analiz ederek kullanıcılar için anlaşılır bir şekilde özetleyen açık kaynaklı bir projedir. Kullanıcılar, uzun ve karmaşık metinleri okumak zorunda kalmadan, hizmetlerin ne kadar kullanıcı dostu ya da riskli olduğuna dair hızlı bir fikir edinebilir. ToS;DR, her servise bir puan ve kısa özetler sunarak şeffaflığı artırır ve kullanıcıların daha bilinçli tercihler yapmasına yardımcı olur.  

!> ToS;DR özetleri topluluk katkılarıyla hazırlanır; en güncel bilgileri görmek için resmi kaynakları incelemek önemlidir.

- [Açık kaynak depo(lar)](https://github.com/tosdr/tosdr.org)
